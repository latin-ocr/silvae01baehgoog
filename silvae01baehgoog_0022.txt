EDITORIS PRAEFATIO. xix

uias3 nimirum ipsum illud docte et imitari et nouare
non sine uigiliis licuit fieri. itaque in siluis plerumque
abstinuit a meditatis nouationibus satiusque duxit more
uulgato loqui. nam quae uel sic siluis peculiaria (si
cum priorum sermone comparas) remanent, uerba tumida
et elocutionum ubertas, haec cum coaeuis poetis plane
communia habet Statius. sed ibi quoquc, ubi deflexit a
consueto loquendi usu, ut interdum audacter, ita num-

quam absurde nouauit3 ut ex. gr. ineptum sit putare,
eum silu. 112, 93 id quod codd. habent: ι

Et Chios et gaudens fluctus spectare Carystos

scripsisse ad similitudinem locutionum quae sunt ‘crocum
olere, mare sapere', cum illud nil possit significare nisi
hoc ‘marmor Caryatium in mare prospicere gaudens'.
in talia loca non cadit illa extemporalis audaciae ex-
cusatio, quia in dictione poetica regnabat fere Statius
neque ignorabat idem, multo facilius condonaturos esse
aequales· uitia doctrinae quam sermonis. neque enim
cantilenas populares scripsit, sed libellos suos ab homi-
nibus cultioribus legi uoluit. itaque sic ars critica in
siluis est exercenda ut non mmis seuere examinemus ea
ἒ quae ad doctrinam carminumque compositionem spectant;
l in sententiis ipsis uerbisque numquam obliuiscamur Sta-
tium etsi aliquando audaciorem simulque (ut in eorundem
η uocabulorum repetitione) neglegentiorem, minime tamen
iudicii sanaeque mentis expertem fuisse, denique semper
probe meminerimus haec carmina non in aere incisa,
sed per uariorum librariorum uerba tradita magis magis-
que corrumpentium iterumque interdum corrupta pro suo
captu corrigentium*) seriem ad nos peruenisse.

³⁸) memorabile huius rei exemplum habes III 3, 79 ‘Quis
superos metuens pariter tot templa, tot aras promeruisse datur';
in quibus praua est uox ‘metuens' desideraturque, ut perspexit
Marklandus, notio qualis est ‘minister, sacerdos'. scripsit sine J
dubio poeta ‘quis superis parens' (nam ‘parere' est ‘seruire'3

 

