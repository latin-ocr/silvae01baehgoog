P. Parnm STATII

vlu

GRATULATIO Al) lum mesenam.

Pande fores superum uittataque templa Sabaeis
Nubibus et pecudum fibris spirantibus inple,
Parthenope3 clari genus ecce Menecratis auget

Tertia iam soboles. procerum tibi nobile uulgus ,
Crescit et insum solatur damna Ueseui

Nec solum festas emota Neapolis aras

Ambiat: et socii portus dilectaque miti

Terra Dicarcheo nec non plaga cara madenti

Surrentina deo sertis altaria cingat,

Materni qua litus aui, quem turba nepotum 10
Circuit et similes contendit reddere uultus.

Gaudeat et Libyca praesignis auunculus hasta,

Quaeque sibi genitos putat attollitque benigno

Polla sinu. macte, o iuuenis, qui tanta merenti ,
Lumina das patriae. dulci tremit ecce tumultu 15
Tot dominis clamata domus. procul atra recedat
Inuidia atque alio liuentia pectora flectat:

His senium longaeque decus uirtutis et alba

Atropos et patrius lauros promisit Apollo.

Ergo quod Ausoniae pater augustissimus urbis so
Ius tibi tergeminae dederat laetabile prolis,

Omen erat uenit totiens Lucina piumque

Intrauit repetita larem. sic fertilis, oro,

Stet domus et donis numquam nudata sacratis.

VIII. Pitaium aa Δ 0 dedi! 0 erecta scripsi: secreta At· laa-
tata Marti. Ι 7 miti 0 a: mitis Dum. ΙΙ 8 dicarchai 0 a, wweai.
Dicarcheae Morti. Ι 11 simili - uultu Heinsius fl lt dulci - tu·
multu A: dulcis — tumultus 0 Ι fremit Heinsius: strepit ipsc olipa
emaci Ι 17 lumina aeaut Marici. ΙΙ 19 lauros ς a: lauro 0 {pro-
mrttrt Marici. l 24 nudata ideas.⁸ mutata 0 a

 

